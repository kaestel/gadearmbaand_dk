<!-- Fonts in - Regular / Black -->
<div class="scene manifest i:manifest">
	
	<h1>Manifest</h1>

	<div class="content">
		<p>Gadearmbånd er kærlighed til København og til Distortions gadefester.</p>
		<p>I 1998 satte vi gang i Distortion for at vise København fra sin bedste side. Og for at holde den ultimative fest.</p>
		<p>Ideen var (og er) at skabe et forløb gennem byen. Gennem havnen og tunnellerne. Under broerne, over forventning. På busser og både, gennem dag og nat. En mobil begivenhed – et ugelangt brag.</p>
		<p>Og vi synes, at det hvert år lykkedes at holde festen, der holder.</p>
		<p>Nu har vi Distortion Ø hele weekenden på Refshaleøen og Distortion Club hver nat i byens klubber. Og så har vi Distortions gadefester, som over 100.000 har taget til sig.</p>

		<p>En gadefest er i virkeligheden ikke svær at holde.</p>
		<p>Men at holde 44 gadefester per dag, i en bydel ad gangen, hvor alle kan deltage – både dem som medbringer gigantiske højttalere og dem som skaber små, finurlige detaljer – dét kræver mange flere hænder, end vi selv har.</p>
		<p>Butiksejere, beboere, Københavns Kommune, politi, brandvæsen, hundredvis af samarbejdspartnere, danseglade fødder, hjælpsomme hænder og knap 1.800 frivillige er hvert år med til at få gadefesterne til at ske.</p>
		<p>Gadearmbåndet er et skulderklap til alle de mennesker, deres drive og deres kærlighed til København. Uden dem og uden gadefesternes økonomiske fundament, ville alt være meget kedeligere.</p>
		<p>At så mange kan samles om en byfest - af ren motivation og skæv skaberlyst – er livsbekræftende. Magisk faktisk.</p>
		<p>Det er den magi, du er med til at skabe rammerne for ved at købe gadearmbåndet.</p>

		<p><a href="/buy">Køb et gadearmbånd</a>.<br />Så tryller vi.</p>

		<p>Tak for hjælpen.</p>
		<p>Distortion</p>


		<h3>Del dine gadefestbilleder på:</h3>
		<h2>#gadearmbaand</h2>
	</div>
	
</div>
