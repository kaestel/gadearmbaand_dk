<!-- Fonts in - Regular / Black -->
<div class="scene manifest i:manifest">
	
	<h1>Manifest</h1>

	<div class="content">
		<h2>Vi elsker København</h2>
		<h3>Kanalerne, kirketårne, runde tårne, gader og stræder</h3>
		<p>Og vi elsker alle jer, der gør os glade, når vi går på gaden. Jer, der dagligt åbner butikkerne, stiller skiltene ud og byder indenfor. Jer der hilser. Jer der holder døren, holder håbet højt og holder pauser på bænkene. Uden jer ville byen bare være runde tårne. Gader ville bare være gader.</p>
		<p>Heldigvis er gader ikke bare gader. I er her. Vi er her. Og kærligheden til netop det er i al enkelhed grunden til, at vi hvert år går ud på gaden sammen, og holder en fest, som har holdt siden 1998.</p>
		<p>For os hænger kærlighed og kræsenhed sammen. Derfor er en gadefest heller ikke bare en gadefest. En gadefest er i virkeligheden ikke svært at holde. Men at holde en gadefest i en hel bydel ad gangen, hvor alle kan deltage og som både har store højttalere og plads til små, finurlige detaljer, dét kræver mange flere hænder, end vi selv har.</p>
		<p>Og hvert år bidrager mange flere hænder, end vi selv har med meget mere, end nogen beder dem om. Butiksejere, beboere og næsten 1.000 frivillige er kun et lille udsnit af alle dem, der sammen får gadefesten til at ske. De gør det også af kærlighed til byen og alle jer, der kommer og fylder gaderne med kådhed, dans og detaljer.</p>
		<p>Det er altsammen med til at gøre Distortions gadefester til meget mere end bare gadefester.</p>
		<p>Tak for hjælpen. Lad os holde den gadefest skør og stor og finurlig. Lad os give alle de mennesker som bidrager et skulderklap.</p>
		<p>Gadefesten er sådan vi deler vores kærlighed. Del din kærlighed på #gadearmbaand</p>
		<p>— Distortion</p>
	</div>
	
</div>
